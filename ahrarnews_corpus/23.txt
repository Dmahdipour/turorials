گزارش احرار خبر محمد شريعتمداري وزير صنعت، معدن و تجارت طي نامه اي به فرود عسگري رئيس گمرک جمهوري اسلامي ايران ممنوعيت صادرات 6 قلم کالا را اعلام کرد. 

در اين نامه آمده است: 

جناب آقاي فرود عسگري

رئيس کل گمرک جمهوري اسلامي ايران

موضوع ممنوعيت صادرات 

با هدف تنظيم بازار داخلي، از ابتداي شهريور ماه سال جاري تا اطلاع ثانوي صادرات اقلام ذيل ممنوع است. 

لطفا مراتب به گمرکات اجرايي کشور ابلاغ و اطلاع رساني لازم صورت گيرد. 

- انواع کاغذ شامل چاپ، بسته‌بندي و روزنامه 

- انواع تيشو

- انواع شير خشک صنعتي 

- انواع شير خشک اطفال 

- چاي فله بسته‌بندي 

- کره در بسته‌بندي بالاي 500 گرمي 

چنانچه هر يک از کالاهاي مذکور از محل ورود موقت مواد اوليه آن‌ها توليد شده باشد، مشمول اين بخشنامه نمي‌باشد. 