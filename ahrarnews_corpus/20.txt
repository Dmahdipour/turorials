اسد فلاح با اشاره به عضويت 173نفر از فعالان مطبوعاتي و اصحاب رسانه استان در خانه مطبوعات آذربايجان شرقي، از ساير همکاران رسانه اي اين استان خواست براي برخورداري از مزايا و حمايت هاي رسانه اي، عضو خانه مطبوعات آذربايجان شرقي شوند. 

  

 وي همچنين از صدور و توزيع کارت هاي جديد عضويت اعضاي خانه مطبوعات آذربايجان شرقي طي روزهاي آينده خبر داد و اظهار کرد: با عنايت به اعمال طرح ساماندهي اعضاي عضو خانه مطبوعات، دارندگان کارت شناسايي اين تشکل فراگير رسانه اي بعنوان اصحاب رسمي رسانه محسوب مي شوند. 

  

وي ادامه داد: فقط مديران مسوولي که صاحب امتياز رسانه مي باشند از معاونت مطبوعاتي وزارت فرهنگ و ارشاد اسلامي کارت شناسايي دريافت مي کنند. 

  

رئيس خانه مطبوعات آذربايجان شرقي افزود: طي دوره نخست فعاليت هيئت مديره فعلي، شاهد استقبال فعالان مطبوعاتي و اصحاب رسانه استان براي عضويت در خانه مطبوعات بوديم به طوري که تعداد اعضا طي بازه زماني يکساله از 109نفر به 173نفر افزايش يافته است. 

  

فلاح تصريح کرد: بي ترديد دستيابي به اين ميزان از منحني رشد در عضوگيري، نشانگر مقبوليت و تثبيت جايگاه خانه مطبوعات در فراگرد و سپهر رسانه اي استان است. 

  

وي با اشاره به انتشار خبر اعلام آمادگي معاونت مطبوعاتي براي واگذاري صدور کارت خبرنگاري توسط خانه هاي مطبوعات اظهار داشت: با محقق شدن اين رويکرد مي توان تداوم روند عضويت گيري توسط خانه مطبوعات تا ميزان صددرصدي کليه فعالان مطبوعاتي و رسانه اي استان را پيش بيني کرد. 

  

رئيس خانه مطبوعات آذربايجان شرقي برنامه ابلاغي براي تعيين و معرفي اعضاي کميته هاي شش گانه خانه مطبوعات کشور را گامي مهم و ارزنده در پيگيري مطالبات صنفي فعالان حوزه مطبوعات و رسانه توصيف کرد و  ابراز اميدواري کرد خانه مطبوعات آذربايجان شرقي در کميته هاي تخصصي، سهميه و جايگاهي متناسب با پيشينه و ظرفيت رسانه اي کنوني خود داشته باشد. 

 

فلاح، تخصصي تر شدن برنامه ريزي ها و فعاليت هاي رسانه اي را در قالب کميته هاي متشکله الزامي دانست و خاطرنشان کرد: با تدابير صورت گرفته توسط هيئت مديره خانه مطبوعات آذربايجان شرقي، افق و چشم انداز روشن و شفافي پيش روي اصحاب رسانه عضو اين تشکل رسانه اي مي توان متصور شد. 

  

رئيس خانه مطبوعات آذربايجان شرقي با تاکيد بر مقوله مهم "آموزش"، گفت: کارگاه "بازاريابي رسانه" به همت خانه مطبوعات استان و با مشارکت مدرسه بازاريابي و فروش تبريز در روز سه شنبه 23مردادماه با حضور 60نفر از اصحاب مطبوعات و رسانه هاي استان بصورت رايگان برگزار شد و طي آن شرکت کنندگان گواهينامه مربوطه را دريافت کردند. 

 

فلاح، همچنين به برنامه ريزي خانه مطبوعات استان جهت پوشش نيازهاي آموزشي اعضا اشاره کرد و افزود: کارگاه آموزشي "رسانه و آسيب هاي اجتماعي" نيز به زودي از طرف خانه مطبوعات آذربايجان شرقي براي همکاران مطبوعاتي برگزار خواهد شد که جزئيات آن متعاقبا توسط مسوول کميته آموزش خانه مطبوعات استان به اطلاع اعضا خواهد رسيد.