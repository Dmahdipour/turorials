فينال مسابقات قهرماني باشگاه‌هاي فوتسال آسيا تيم فوتبال مس سونگون توانست با برتري 4بر 2برابر حريف ويتنامي خود عنوان قهرماني اين رقابت‌ها را به دست بياورد.

در اين ديدار ابتدا دوک هوا، تاي سون نام ويتنام را پيش انداخت اما حسين طيبي و فرهاد فخيم دو بار دروازه نماينده ويتنام را باز کردند تا مس 2بر يک جلو بيفتد.

در ادامه وان وو گل تساوي تاي سون نام را وارد دروازه صميمي کرد تا دو تيم با نتيجه تساوي 2بر 2به رختکن بروند.

در نيمه دوم شاگردان بي‌غم کار را هجومي‌تر آغاز کردند و توانستند روي کار ترکيبي و زيباي حسن‌زاده و فرهاد فخيم،‌ توسط کاپيتان اين تيم گل سوم خود برسند.

در شش دقيقه پاياني تيم ويتنامي رو به استفاده از تاکتيک پاور پلي آورد و با پنج بازيکن به سمت دروازه نماينده ايران يورش برد اما اين تاکتيک نيز سودي نداشت.

در دقيقه پاياني حرکت زيباي حسن زاده با عبور از سه بازيکن تيم ويتنامي همراه شد اما ضربه اين بازيکن را مدافع تاي سون نام با دست از خط دروازه برگشت داد تا داور اعلام خطاي پنالتي کند و اين مدافع را اخراج کند.

حسن‌زاده پشت توپ قرار گرفت و گل چهارم شاگردان بي‌غم را به ثمر رساند.