در روز سوم از هفته هفتم مسابقات ليگ برتر فوتبال ايران دو تيم پديده مشهد و تراکتورسازي تبريز به مصاف يکديگر رفتند و اين ديدار در نهايت با تساوي بدون گل به پايان رسيد.

اين بازي که در ورزشگاه امام رضا مشهد برگزار شد با حملاتي از سوي هر دو تيم پيگيري شد اما تلاش دو تيم در نيمه اول براي زدن گل نتيجه‌اي در بر نداشت.

در دقايق تلف شده نيمه اول و در محوطه جريمه تيم تراکتورسازي خطايي رخ داد که مشکوک به پنالتي بود اما داور مسابقه دستور به ادامه بازي داد.

نيمه دوم با حملاتي از سوي تيم پديده آغاز شد اما تيم پديده موفق به استفاده از اين حملات و اشتباهات تيم حريف نشد.

در ادامه هم حملات نصفه و نيمه پديده و تک حمله‌هاي تراکتورسازي کار به جايي نبرد و در نهايت اين بازي با نتيجه بدون گل به پايان رسيد تا هر دو تيم از اين بازي دست پر بيرون بيايند.

در اين بازي مسعود شجاعي و محمدرضا خلعتبري بازيکنان تيم‌هاي تراکتورسازي و پديده مشهد از داور کارت زرد دريافت کردند و جريمه شدند.

بازيکنان دو تيم پديده مشهد و تراکتورسازي در ابتداي اين ديدار به روح درگذشتگان حمله تروريستي اهواز اداي احترام کردند

بازيکنان دو تيم در ابتداي اين ديدار به روح درگذشتگان حمله تروريستي اهواز اداي احترام کردند.

بيش از ? هزار هوادار پديده در ورزشگاه امام براي تماشاي اين بازي حضور داشتند و استقبال به نسبت خوبي از اين بازي کردند.

محمدرضا خلعتبري، حسين مرادمند و مرتضي منصوري از پديده و عليرضا نقي‌زاده از تراکتورسازي به سمت نيمکت رقيب رفتند و به خوش و بش با کادرفني  حريف پرداختند.

تعدادي از هواداران تراکتورسازي تبريز نيز در ورزشگاه حضور داشتند و تيم مورد علاقه خودشان را تشويق کردند.

اميرحسين پيرواني در غياب توشاک در کنار خط حضور داشت و نکات فني را به شاگردانش گوشزد مي‌کرد.

اولين بازي احسان حاج‌صفي خريد جديد تراکتوري‌ها در اين مصاف رقم خورد.