راي برگزاري سي و سومين دوره تور دوچرخه‌سواري ايران ــ آذربايجان مشکلات مالي و ارزي وجود داشت که به نظر مي‌رسد تا حدودي اين مشکلات بر طرف شده و اين تور بالاخره برگزار مي‌شود.

ايوب بهتاج، مدير کل ورزش جوانان استان آذربايجان شرقي، درباره جلسه‌اي که در اين مورد داشتند و برگزاري تور، بيان‌ کرد: با هماهنگي که با وزارت ورزش و جوانان، استانداري، شهرداري و ديگر مسئولان انجام داديم، سعي مي‌کنيم منابع مالي را تامين کنيم و ان‌شاء‌الله اين تور برگزار خواهد شد.  همچنين همکاري‌هايي را با استان‌هاي آذربايجان غربي و اردبيل خواهيم داشت و ان شاءالله برگزاري تور خوبي را خواهيم داشت.

بهتاج در پاسخ به اين پرسش که تور با کيفيت خوبي برگزار مي‌شود يا خير؟ چرا که در اگر کيفيت برگزاري پايين باشد، درجه تور هم تنزل پيدا خواهد کرد، گفت‌: کيفيت تور از دوره‌هاي قبلي بالاتر خواهد بود.

او در مورد تيم‌هاي شرکت کننده نيز، گفت‌: تا به امروز حضور يازده تيم خارجي قطعي شده است و حدود پنج تيم ايراني نيز شرکت خواهند کرد. ‌

بهتاج در پاسخ به پرسش ديگري مبني بر اين که برگزاري تور چقدر هزينه در بر خواهد داشت؟ تاکيد کرد: بايد تيم‌هاي شرکت کننده مشخص شوند و بعد به جمع‌بندي نهايي برسيم و مبلغ ‌دقيق را اعلام کنيم.