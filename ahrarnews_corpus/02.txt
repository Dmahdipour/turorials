علي‌رضا اسدي مديرعامل باشگاه تراکتورسازي طي نامه‌هاي جداگانه به سازمان ليگ، اداره کل ورزش و جوانان آذربايجان شرقي و هيات فوتبال استان با اشاره به بند 1 ماده 3 آيين‌نامه مدارس فوتبال درخواست کرد تا از فعاليت مدارس فوتبال جعلي با سوءاستفاده از نام و برند تراکتورسازي ممانعت شود.
 
در متن اين نامه آمده است:
 
"سلام‌عليکم
 
احتراماً همان‌طور که مستحضريد، آکادمي‌هاي فوتبال و همچنين تيم‌هاي رده‌هاي سني مختلف با رعايت ضوابط مندرج در آيين‌نامه مدارس فوتبال و يا هيئت‌هاي استاني، از اداره کل ورزش و جوانان و هيئت فوتبال استان مجوزهاي لازم را اخذ مي‌نمايند. همچنين اگر هر يک از موارد يادشده بالا بخواهند به نام يک باشگاه مطرح فعاليت نمايند لازم است مطابق بند ? ماده ? آيين‌نامه مدارس فوتبال معرفي‌نامه و مجوز رسمي از آن باشگاه را کسب نموده و ارائه نمايند.
 
بر اساس گزارش‌هاي دريافتي و بررسي‌هاي انجام‌شده برخي افراد حقيقي و حقوقي بدون اخذ مجوزهاي لازم از اين باشگاه نسبت به تأسيس و راه‌اندازي مدارس فوتبال به نام تراکتورسازي اقدام کرده‌اند و حتي در بعضي موارد نيز افراد سودجو با سوءاستفاده از اعتماد عمومي به علت بهره‌مندي از نام و برند تراکتورسازي آن‌هم به شکل غيرقانوني و بدون اطلاع باشگاه مرتکب تخلفات اخلاقي، حقوقي يا مادي شده‌اند.
 
لازم به يادآوري است که با توجه به مالکيت مادي و معنوي باشگاه تراکتورسازي نسبت به نام و نشان اين باشگاه، هرگونه بهره‌برداري و به‌کارگيري اسامي با پيشوند و يا پسوند تراکتورسازي، فقط در صورت اخذ مجوز و معرفي‌نامه از طرف اين باشگاه امکان‌پذير خواهد بود و خاطيان امر از طريق مراجع قانوني مورد پيگرد قرار خواهند گرفت.
 
خواهشمند است مراتب فوق را به مبادي ذي‌ربط ابلاغ فرماييد.
 
دکتر عليرضا اسدي
مديرعامل و عضو هيئت‌مديره"
 
همچنين يونس باهنر نيز در اين خصوص اظهار کرد: مدارس فوتبال باشگاه تراکتورسازي شعبه خيابان پرواز در تبريز به مديريت خليل احمدزاده، شعبه حکم‌آباد تبريز به مديريت اميرعلي احمدزاده و شعبه صداوسيماي خيابان ارتش تبريز به مديريت ناصر چرتابيه داراي مجوز قانوني از باشگاه هستند.
 
وي با اشاره به ادامه فعاليت مدارس فوتبالي که از سال گذشته داراي مجوز هستند، خاطرنشان کرد: آقايان علي ميرشفيعيان و مهرداد خادمي در شعبه البرز (کرج) داراي مجوز فعاليت از سوي باشگاه تراکتورسازي تا پايان سال 97 هستند.
 
مدير آکادمي باشگاه تراکتورسازي تأکيد کرد: شعبه اصلي مدارس فوتبال باشگاه تراکتورسازي نيز در محل باشگاه داير بوده و مدارس فوتبال باشگاه تراکتورسازي شعبه ديگري به‌غيراز نمايندگي‌هاي مذکور ندارد و از عموم فوتبال دوستان دعوت مي‌شود در صورت مشاهده هرگونه سوءاستفاده از نام و برند باشگاه تراکتورسازي، باشگاه را در جريان موضوع بگذارند. Ss