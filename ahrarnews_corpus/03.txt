گزارش احرار به نقل از فارس، مجيد خدابخش اظهار کرد: اينکه قرار است بنده به زودي استان آذربايجان‌شرقي را ترک کنم صحت دارد اما معرفي بنده به عنوان وزير کار يک شايعه است.

وي افزود: در مورد بازنشستگي و بازخريدي نيز ترديدي در مورد بنده وجود داشت که استعلامي صورت گرفت؛ دو هفته قبل نيز بنده به شکل حضوري مراجعه کرده و با آقاي انصاري معاون رئيس جمهور صحبت کردم و متوجه شدم مصوبه مجلس مبني بر منع بکارگيري بازنشستگان شامل بنده نيز مي‌شود.

خدابخش ادامه داد: اجراي اين قانون نيز ابلاغ شده و منتظر هستيم نفري از سوي وزارت کشور به عنوان استاندار جديد تعيين شود و بنده استانداري را تحويل دهم.

گزارش فارس حاکي است، خدابخش از سال 1392و با روي کار آمدن دولت دکتر حسن روحاني، به عنوان استاندار اردبيل انتخاب شد و در دوم مهر ماه سال ???? با تصويب هيأت وزيران، به عنوان سيزدهمين استاندار آذربايجان شرقي در عصر نظام مقدس جمهوري اسلامي ايران معرفي گرديد.

 متن قانون اصلاح قانون ممنوعيت بکارگيري بازنشستگان به شرح زير است:
ماده واحده – تبصره (1) ماده واحده قانون ممنوعيت بکارگيري بازنشستگان مصوب 1395/2/20به شرح ذيل اصلاح مي شود:
تبصره يک- بکارگيري بازنشستگان، در سمت هاي مذکور در بندهاي (الف)، (ب) و(ج) ماده (71) قانون مديريت خدمات کشوري مصوب 1386/7/8 و همچنين بکارگيري بازنشستگان در نيروهاي مسلح با مجوز فرمانده معظم کل قوا مجاز است.

بکارگيري بازنشستگان وزارت اطلاعات تا سقف يک درصد از مجموع نيروهاي شاغل رسمي اين وزارتخانه در هر رده مديريتي صرفا در وزارتخانه مذکور مجاز است.

جانبازان بالاي 50درصد، آزادگان بالاي سه سال اسارت و فرزندان شهدا از شمول اين قانون مستثني هستند.
اين قانون فوق مشتمل بر ماده واحده در جلسه علني روز سه شنبه مورخ ششم شهريور 1397مجلس شوراي اسلامي تصويب شد و در تاريخ 21 شهريور به تأييد شوراي نگهبان رسيد.