کاپيتان سابق تيم ملي کشورمان که سوابق ارزشمندي در کارنامه بازيگري و مربيگري اش دارد رور گذشته ضمن تفاهم با مسئولان باشگاه به تراکتورسازي پيوست و به عنوان کمک در کنار جان توشاک همکاري خواهد کرد.

 

محمد تقوي که پيش از اين به عنوان بازيکن در تيم ملي اميد با بازوبند کاپيتاني حضور داشت و سال ها در تيم استقلال تهران و تيم ملي ايران بازي کرده قرار است، به عنوان دستيار توشاک در تراکتورسازي فعاليت کند.

 

تقوي که در فصل گذشته ليگ برتر ايران به عنوان مدير فني در پديده مشهد حضور داشت، تا زمان فعاليت در اين تيم پديده را در رده هاي بالاي جدول حفظ کرده بود و سپس از اين تيم جدا و راهي انگليس شد.

 

محمد تقوي، دقايقي پيش از طريق هواپيمايي ترکيش وارد فرودگاه تبريز شد مورد استقبال مسئولان باشگاه تراکتورسازي قرار گرفت و قرار است صبح شنبه با امضاي قراردادش توسط مديريت باشگاه عملا کار مربيگري را در اين تيم آغاز کند.

 

وي مدارک کامل مربيگري فوتبال را داراست و نشان مربيگري فوتبال سطح Aو B يوفا و همچنين مدرک A کارگاه پشتيباني و مدرک آماده سازي از يوفا را در کارنامه اش دارد.