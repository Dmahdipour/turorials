حجت‌الاسلام سيد محمدعلي آل‌هاشم در خطبه‌هاي نماز جمعه اين هفته تبريز با اشاره به فرارسيدن هفته نيروي انتظامي اظهار کرد: امنيت يکي از نيازهاي اصلي همه جوامع بشري بوده و نيروي انتطامي از جمله نهادهاي اصلي دخيل در ايجاد، حفظ و افزايش امنيت است.

 

وي با بيان اين‌که نيروي انتظامي در دوران دفاع‌مقدس و بعد از آن ?? هزار شهيد(? هزار شهيد در دفاع مقدس و بقيه در راستاي تامين امنيت مردم) تقديم انقلاب کرده است، افزود: اين ارگان ?? جانباز تقديم انقلاب کرده که ?? هزار و ??? جانباز در دوران دفاع مقدس بوده و بقيه نيز در جريان مبارزه با اشرار و قاچاقچيان بوده است.

 

نماينده ولي‌فقيه در استان با بيان اين‌که مردم از صميم قلب به نيروي انتظامي علاقه داشته و اين ارگان محبوب مردم است، افزود: مردم آذربايجان قدردان و قدرشناس خدمات نيروي انتظامي در استان هستند.

 

وي با اشاره به پيش رو بودن "روز دامپزشکي" نيز گفت: دامپزشکي با امکانات موجود نقش مستقيم و اساسي در تامين سلامت و بهداشت جامعه داشته و با تلاش‌هاي شبانه روزي در کنترل بيماري‌ها خدمات ارزشمندي ارائه‌ مي‌دهند؛ قدردان زحمات دست‌اندرکاران اين مجموعه هستيم.

 

وي با اشاره به گراميداشت "روز روستا و عشاير در ?? مهر" خاطرنشان کرد: قدران عشاير روستايي هستيم، اين انسان‌هاي وارسته در زمان جنگ نيز نقش بسيار ارزشمندي داشته و بسياري از روستاييان و عشاير و توليدکنندگان بخش کشاورزي در جنگ شرکت کرده و شهيد شدند.

 

وي به روز جهاني کودک در ?? مهر نيز اشاره کرد و افزود: خانواده‌ها و همچنين سازمان‌هايي که در حوزه تربيت نقش دارند، مراقب فرزندان ايران اسلامي بوده و توجه ويژه اي در حوزه تربيت‌شان داشته باشند؛ البته پدر و مادرها به مراتب نقش بسيار اثرگذارتري در تربيت فرزندان دارند.

 

حجت‌الاسلام آل‌هاشم با اشاره به جريانات اخير در مورد کاميون داران نيز تاکيد کرد: اگر به موقع مشکلات صنفي کاميون داران توجه مي‌شد، کار به اينجا نمي‌رسيد؛ اين عزيزان يک سري مشکلات صنفي داشتند که وزارت راه بخشي از اين مشکلات را حل کرده و بخشي را هم حل مي‌کند. اما لازم است که کاميون‌داران دقت کنند، چرا که ضدانقلاب‌ها و دشمنان نظام درصدد هستند تا براي ايجاد تنش در جامعه، بهانه به دست آورند. بايد کاميون‌داران مراقب باشند و نگذارند بهانه دست دشمن بيافتد.

 

وي در ادامه از کاميون‌داراني که با توجه به التهاب بازار، احساس وظيفه کرده و بارهاي خود را به مقصد رساندند نيز قدرداني کرد و افزود: کاميون‌داران به ويژه در آذربايجان‌شرقي، تاکنون بهانه دست دشمن نداده و نمي‌دهند.

 

وي در ادامه به نقش بي‌بديل کاميون‌داران در عرصه‌هاي مختلف و دوران دفاع مقدس اشاره کرد و گفت: ضدانقلاب ‌ها به دنبال نفود و اغتشاش در ميان قشر زحمت کش کاميون داران است و بايد اين عزيزان هوشيار باشند؛ البته دستگاه‌هاي زيربط نيز هوشيارانه مسائل را کنترل مي‌کنند و اميد است نگذاريد بهانه دست دشمن بيافتد.

 

نماينده ولي‌فقيه در استان در بخش ديگري از سخنانش به نمايش اقتداري بسيج اشاره کرد و گفت: اين رزمايش، نمايشي از توان بي بديل سازمان بسيج است که تمام همت‌ها را صرف خدمت رساني کرده‌اند و نقطه اوج اين رزمايش نيز روز گذشته با حضور مقام معظم رهبري در ورزشگاه آزادي رقم خورد.

 

وي منويات مقام معظم رهبري در اجتماع عظيم بسيجيان را بسيار راه‌گشا دانست و افزود: جان کلام مقام معظم رهبري در اين سه جمله "عظمت ايران، اقتدار جمهوري اسلامي ايران و شکست ناپذيري ايران عزيز" خلاصه مي‌شود.

 

حجت‌الاسلام آل‌هاشم در ادامه از سپاه عاشورا و بسيجيان استان نيز در رابطه با اجتماع باشکوه بسيجيان در تبريز قدرداني کرد و گفت: بسيجيان در اين اجتما‌ع پاسخ محکمي به ياوه گويي‌هاي دشمنان دادند؛ گرچه دشمنان تلاش مي‌کنند که تصويري مغرضانه از "جشنواره خدمت رساني سپاه و بسيج" ارايه داده و فضا را امنيتي و خفقان جلوه دهند اما هرگز اينگونه نيست؛ آفرين بر سپاه مقتدر و بسيج توانمند که پايه گذار "نمايش اقتدار نظام جمهوري اسلامي ايران" شدند.

 

وي در ادامه به توقف افزايش قيمت ارز و سکه و پايين آمدن قيمت ارز اشاره کرد و گفت: اميد است با برنامه‌هاي اقتصادي دولت، شاهد کاهش بيشتر قيمت سکه و ارز باشيم تا آرامش در بازار و جامعه حکم‌فرما شود.

 

نماينده ولي‌فقيه در استان در ادامه به پاسخ قاطع و سريع موشکي سپاه پاسداران به عمليات گروهک‌هاي تروريستي اشاره کرد و گفت: اين پاسخ قاطع نشان داد که ايران اسلامي در رابطه با "امنيت ملي" هيچ گونه مماشاتي نداشته و در برابر اقدامات امنيتي، سريعا واکنش نشان خواهد داد.

 

وي تاکيد کرد: هر کس که بخواهد کوچکترين اقدامي عليه امنيت ايران اسلامي انجام دهد با واکنش قاطع و سريع نيروهاي مسلح روبه رو خواهد شد.

 

وي به تصميم چند کشور اروپايي از جمله آلمان و فرانسه در راستاي راه اندازي شکبه مالي مستقل براي مقابله با تحريم هاي آمريکا عليه ايران نيز اشاره کرد و گفت: به گفته کارشناسان، دور جديد تلاش اروپايي‌ها نشان مي‌دهد که رفتار ايران در مقابل آمريکا درس بزرگي براي ديگر کشورهاست تا بتوانند نقش مستقل خود را تمرين کنند.

 

حجت‌الاسلام آل‌هاشم در ادامه به تعيين رييس جمهوري، رييس مجلس و نخست وزير عراق که از گزينه‌هاي مطلوب جبهه مقاومت هستند نيز اشاره کرد و افزود: پول و قدرت آمريکا و عربستان نمي‌تواند آرايش سياسي دولت عراق را تعيين کند؛ بدون شک چنين تحولات مثبت مي‌نماياند که جمهوري اسلامي ايران در جايگاه ابتکار عمل راهبردي قرار گرفته و سران استکبار نيز از سر استيصال به هياهو و زوزه‌کشي روآورده‌اند.