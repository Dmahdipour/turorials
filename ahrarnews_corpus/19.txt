نادر قاضي‌پورا، اظهار کرد: تيم گسترش فولاد به اروميه منتقل شده است و امروز هم بازي اين تيم برگزار مي‌شود.

وي درباره اخبار منتشر شده مبني بر مخالفت‌ها در زمينه انتقال تيم گسترش فولاد به اروميه، گفت‌: اين موضوع به شوراي اسلامي شهر ربطي ندارد. اين تيم از تبريز به من هديه شده است و من آن را به مردم اروميه هديه کرده‌ام.

قاضي‌پور ‌با رد انحلال تيم گسترش فولاد، خاطرنشان کرد: آقاي زنوزي، پيش از اين در تبريز مسئول تيم فوتبال گسترش فولاد بودند، اما با توجه به اين که ايشان سه تيم داشت، نمي‌توانست آنها را اداره کند. به ويژه‌ اين که ايشان تيم فوتبال تراکتورسازي را هم اداره مي‌کنند. لذا اين تيم را به آذربايجان غربي اهدا کردند.

نماينده مردم اروميه در مجلس شوراي اسلامي در پايان با اشاره به اين‌که «تشريفات قانوني انتقال تيم فوتبال گسترش فولاد به اروميه صورت گرفته است» گفت‌ که مالک اين تيم در حال‌ حاضر اداره کل ورزش و جوانان آذربايجان غربي است.